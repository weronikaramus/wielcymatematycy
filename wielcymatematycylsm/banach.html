<!DOCTYPE html>
<html lang="pl">

<head>

  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <meta name="description" content="">
  <meta name="author" content="Klasa IA ILOCGSAN 2019">

  <title>Stefan Banach</title>

  <!-- Bootstrap core CSS -->
  <link href="vendor/bootstrap/css/bootstrap.min.css" rel="stylesheet">

  <!-- Custom styles for this template -->
  <link href="css/blog-post.css" rel="stylesheet">

</head>

<body>



  <!-- Page Content -->
  <div class="container">

    <div class="row">

      <!-- Post Content Column -->
      <div class="col-lg-8">

        <!-- Title -->
        <h1 class="mt-4">Stefan Banach</h1>

        <!-- Author -->
        <p class="lead">
          przez
          <a>Kinga Gajek, Jan Zioło</a>
        </p>

        <hr>

        <!-- Preview Image -->
        <img class="img-fluid rounded" src="http://placehold.it/900x300" alt="">

        <hr>

        <!-- Post Content -->
        <h2>Życiorys</h2>
        
        <h3 id="pochodzenie">Młodość i Pochodzenie</h3>
        
        <p class="lead">Stefan Banach urodził się 30 marca 1892 roku w Krakowie. Pochodził z rodziny góralskiej. Był dzieckiem Katarzyny Banach i Stefana Greczka. Został oddany do rodziny zastępczej - bezdzietnego małżeństwa Pawła i Franciszki Płowych. Wychowywali już oni siostrzenicę Franciszki - Marię Puchalską. Banach osobiście znał tylko swojego ojca, z którym czasami się spotykał. </p>
        
        <p>Stefan uczęszczał do IV Gimnazjum im. Henryka Sienkiewicza w Krakowie (obecnie: I Liceum Ogólnokształcące im. Bartłomieja Nowodworskiego w Krakowie). Posiadał ogromne zdolności matematyczne oraz lingwistyczne. Mimo to w ostatniej klasie miał być niedopuszczony do matury, gdyż miał osiem zagrożeń. Wstawili się za nim jego nauczyciel od matematyki oraz ksiądz i ostatecznie przystąpił do egzaminu. W między czasie Paweł Płowy opuścił rodzinę, Franciszka została sama, Stefan chcąc wspomóc finansowo najbliższych, zaczął udzielać korepetycji.</p>

        <p>Po napisaniu matury w 1910 roku rozpoczął pracę w krakowskiej księgarni. Wtedy też zaczął samodzielnie studiować matematykę. Wkrótce wyjechał do Lwowa, tam rozpoczął studia na Politechnice Lwowskiej. W 1914 roku zdał egzamin częściowy (tzw. półdyplom). W 1914 po wybuchu I wojny światowej został zmuszony do powrotu do Krakowa. Nie wcielono go do armii ze względu na jego leworęczność i wadę wzroku. W Krakowie dalej udzielał korepetycji. W wolnym czasie spotykał się ze swoimi kolegami (Ottonem Nikodymem i Witoldem Wilkoszem), którzy tak samo jak on, interesowali się matematyką.</p>
        
        <h3 id="akademia">Życie Akademickie</h3>
        
        <p>W 1916 roku dr Hugo Steinhaus przechadzając się Plantami w Krakowie przypadkowo natknął się na Stefana Banacha. Usłyszał on dwóch młodych mężczyzn rozmawiających o wyższej matematyce.  Owe spotkanie doprowadziło do wieloletniej współpracy Banacha ze Steinhausem. Doktor pewnego dnia przedstawił matematykowi pewne zagadnienie, którego nie mógł rozwiązać (chodziło o problem zbieżności według pierwszego momentu sum częściowych rozwinięć Fouriera funkcji całkowalnej). Ogromne było zdziwienie Steinhausa, gdy niedługo potem Banach przyniósł mu gotowe rozwiązanie. W 1917 roku Stefan wyjechał do Lwowa i uczestniczył w wykładzie habilitacyjnym Steinhausa. W 1919 roku wydali oni wspólną pracę pt. <cite>Sur la convergence en moyenne de séries de Fourier</cite>(<cite>O zbieżności w przeciętnej szeregu Fouriera</cite>), która została ogłoszona w <cite>Biuletynie Akademii Krakowskiej</cite>.</p>

        <p>Niedługo potem Stefan Banach zostaje jednym z założycieli Polskiego Towarzystwa Matematycznego w Krakowie.</p>

        <p>W 1920 roku Stefan, mimo nieukończonych studiów, rozpoczął pracę jako asystent prof. Antoniego Łomnickiego na Politechnice Lwowskiej. Jeszcze w tym samym roku został doktorem nauk matematycznych. Przedstawił pracę pt. <cite>Sur les opérations dans les ensembles abstraits et leur application aux équations intégrales</cite> (<cite>O operacjach na zbiorach abstrakcyjnych i ich zastosowaniach do równań całkowych</cite>).  Nie śpieszył się z karierą naukową, uważał że ma jeszcze czas . Został „zmuszony” do skończenia doktoratu. Banach bardzo lubił przebywać w różnych pubach, klubach, to właśnie tam najczęściej rozwiązywał zawiłe problemy, zapisywał je na serwetkach lub skrawkach papieru. Jego dwóch kolegów wiernie mu towarzyszyło, zbierając przy okazji systematycznie wszystkie notatki Banacha. W oparciu o zebrane zapiski napisali oni pracę doktorską, której jako autor został zapisany Stefan Banach. Trzeba było jeszcze obronić pracę, problem polegał na tym, że matematyk nie zamierzał stanąć przed żadną komisją egzaminacyjną.  Został wysłany przez profesora Andrzeja Rutowicza do dziekanatu na dyskusję z matematykami z Warszawy, nie wiedząc, że był to tak naprawdę egzamin doktorski. Uczelnia wysłała wniosek do Prezydenta RP, który uchylił dla Banacha zasadę, że trzeba mieć magisterium, aby otrzymać stopień naukowy doktora.</p>

        <p>W 1920 roku Banach poślubił daleką kuzynkę Steinhausów – Łucję Braus.</p>

        <p>W 1922 roku habilitował się na Uniwersytecie Jana Kazimierza. 22 lipca tego samego roku otrzymał nominację na profesora nadzwyczajnego. W 1924 roku został członkiem Polskiej Akademii Umiejętności. W 1927 roku dostał nominację na profesora zwyczajnego Uniwersytetu Jana Kazimierza. Od 1929 roku zaczął wraz ze Steinhausem redagować czasopismo <cite>Studia Mathematica</cite>.</p>

        <p>Banach cały swój czas poświęcał matematyce. Pracował najczęściej w barach, gdyż paradoksalnie, łatwiej mu było myśleć w gwarze i hałasie. Szczególnie umiłował sobie kawiarnie Szkocką we Lwowie znajdującą się w pobliżu  Collegium Mathematicum.</p>

        <p>W 1932 roku Stefan Banach wydał <cite>Théorie des opérations linéaires</cite>, był to pierwszy tom nowego wydawnictwa <cite>Monografie Matematyczne</cite> (był on jednym z jego założycieli). Książka ta przyniosła mu rozgłos wśród matematyków.</p>

        <p>W 1936 roku Banach wygłosił referat plenarny na Międzynarodowym Kongresie Matematycznym w Oslo. W 1939 roku został wybrany na prezesa Polskiego Towarzystwa Matematycznego.</p>
        
        <h3 id="literatura">Dzieła Literackie</h3>
        
        <p>W latach trzydziestych XX wieku wydał serię swoich podręczników. Dotyczyły one arytmetyki, algebry oraz geometrii i były przeznaczone dla szkół średnich. Tworzył je nie tylko sam, lecz także z Sierpińskim i Stożkiem. Banach napisał również podręczniki akademickie, takie jak: <cite>Mechanika Część I i II</cite> oraz <cite>Rachunek różniczkowy i całkowy tom I i II</cite>. Książka pt. <cite>Wstęp do teorii funkcji rzeczywistych</cite> jest także jego autorstwa.</p>
        
        <h3 id="apo">Późne Lata i Śmierć</h3>
        
        <p>Po wybuchu II wojny światowej w 1939 roku Uniwersytet Jana Kazimierza został przemianowany na Uniwersytet im. Iwana Franki. Stefan Banach mając dobre relacje z nowymi władzami, kierował I Katedrą Analizy Matematycznej i został powołany na funkcję dziekana wydziału.</p>

        <p>W czerwcu 1941 roku Banach został karmicielem wszy w instytucie Profesora Rudolfa Weigla we Lwowie. Chciał w ten sposób uchronić się od represji. Niestety odbiło się to na jego zdrowiu, zaczął poważnie chorować.</p>

        <p>W 1944 roku kontynuował pracę jako kierownik katedry matematyki na Uniwersytecie Lwowskim. W styczniu 1945 roku zachorował na raka płuc. W sierpniu tego samego roku Stefan Banach umiera. Jego pogrzeb stał się manifestacją studentów i naukowców Lwowa. Został pochowany na Cmentarzu Łyczakowskim w rodzinnym grobowcu rodziny Riedlów.</p>

        <h3 id="osiagniecia">Osiągnięcia</h3>
        
        <p>
          <ul>
            <li>twórca nowej gałęzi matematyki (analizy funkcjonalnej);</li>
            <li>napisał prace dotyczące: szeregów Fouriera, funkcji i szeregów ortogonalnych, równań Maxwella, funkcji pochodnych, funkcji mierzalnych, teorii miary.</li>
            <li>podał pierwszą aksjomatyczną definicję przestrzeni (została nazwana od jego nazwiska <b>przestrzenią Banacha</b>, sam je określił jako <i>przestrzenie typu B)</i>;</li>
            <li>autor ponad 60 prac naukowych oraz wielu podręczników(m.in. <cite>Mechanika Część I i II</cite> oraz <cite>Rachunek różniczkowy i całkowy tom I i II</cite> -  podręczniki akademickie oraz seria podręczników geometrii, algebry arytmetyki dla szkół średnich);</li>
            <li>wraz ze Steinhausem stworzył Lwowską Szkołę Matematyczną;</li>
            <li>założył i redagował czasopismo <cite>Studia Mathematica</cite>;</li>
            <li>był jednym z inicjatorów wydawnictwa <cite>Monografie Matematyczne</cite>;</li>
            <li>był wiceprezesem oraz prezesem Polskiego Towarzystwa Matematycznego.</li>

          </ul>
        </p>

        <h3 id="kupa">Ku Pamięci</h3>
        
        <p>Został zapamiętany jako wielki matematyk. Na  gmachu Seminarium Matematycznego we Lwowie wmurowano tablice z poświęconemu jemu medalionem,  przed budynkiem Instytutu Matematyki i Fizyki UJ w Krakowie zostało odsłonięte jego popiersie. Mnóstwo szkół oraz ulic nosi imię Stefana Banacha.</p>

        <h3 id="ciekawostki">Ciekawostki</h3>

        <p>
          <ul>
            <li>Stefan Banach zasłynął zwłaszcza ze swej ogromnej niechęci do formalnych procedur akademickich. Sławę światową zdobył nie mając nawet doktoratu. Aby do zdobyć  należało złożyć pracę doktorską, następnie zdać odpowiedni egzamin przed specjalną komisją. Z tym pierwszym nie było żadnego problemu, ponieważ wystarczyło zebrać jego prace naukowe, poważnym problemem okazał się egzamin, bowiem Banach nie przejawiał adekwatnej inicjatywy. Wtedy to właśnie władze Wydziału Matematycznego Uniwersytetu Jana Kazimierza we Lwowie wymyśliły podstęp. Wiedząc, że Banach to entuzjasta dyskusji naukowych, grono koleżeńskie poinformowało go, że w sekretariacie przebywa grupa matematyków z Warszawy, która to pragnie przedyskutować z nim kilka wybranych problemów matematycznych i to on na pewno będzie mógł im w tym pomóc. Banach wówczas zapalił się, przybył na tamto spotkanie ochoczo odpowiadając na zadawane pytania. Następnego dnia ze zdziwieniem dowiedział się, że znakomicie zdał egzamin doktorski.</li>
            <li>Stefan Banach nie znosił posiedzeń akademickich. Gdy otrzymywał na nie zaproszenia, mówił: „Wiem, gdzie nie będę”.</li>
            <li>Podczas wojny Stefan Banach był karmicielem wesz, ten niecodzienny krok uchronił go przed strasznymi reperkusjami, był bowiem gwarancjom nietykalności przez odpowiednie organy.</li>
            <li>O początku kariery młodego Stfana Banacha zadecydował przypadek - Przechadzający się Hugo Steinhaus usłyszał rozmowę dwóch mężczyzn siedzących na jednej z krakowskich ławek. Profesor był tak bardzo zaskoczony faktem, że dwaj koledzy rozmawiają o matematyce wyższej z ogromną swobodą, że bez chwili zawahania postanowił zaproponować Banachowi asystenturę.</li>
            <li>Jednym z ulubionych miejscem spotkań matematyków lwowskich była Kawiarnia Szkocka. Banach był jednym z jej pierwszych klientów, i to właśnie jego osoba przyciągała innych wielkich matematyków z tzw. "szkoły lwowskiej". Podczas pierwszych spotkań matematycy zapisywali swoje rozmowy na blacie stolika wycieranego przez personel kawiarni. Wówczas, żona Banacha, Łucja, wpadła na pomysł zakupu specjalnego zeszytu, przechowywanego u szatniarza w celu zapisywania wyników swoich rozważań. Zeszyt systematycznie się rozrastał aż osiągnął ogromne rozmiary. Zeszyt został poźniej nazwany „Księgą Szkocką”, były w nim wpisy największych ówczesnych matematyków.</li>
            <li>Na cześć Profesora, w roku 2001, jego imieniem nazwano planetoidę.</li>
          </ul>
        </p>


        <blockquote class="blockquote">
          <footer class="blockquote-footer">Źródła:
            <cite title="Przejdź do źródła">
              <a>E. Jakimowicz, A. Miranowicz. „Stefan Banach. Niezwykłe życie i genialna matematyka.” Oficyna Wydawnicza Impuls, Kraków, 2009 r.</a>,
              <a href="http://wyborcza.pl/AkcjeSpecjalne/7,160474,24501274,lwowscy-wirtuozi-rozniczek-i-calek.html">Gazeta Wyborcza</a>,
              <a href="http://kielich.amu.edu.pl/Stefan_Banach">Wortal Stefana Banacha</a>,
              <a href="https://pl.wikipedia.org/wiki/Stefan_Banach">Wikipedia</a>,
              <a href="http://www.matematyka.wroc.pl/book/anegdoty-o-matematykach">Wrocławski Portal Matematyczny</a>, 
              <a href="http://wyborcza.pl/AkcjeSpecjalne/7,160474,24480972,jak-we-lwowie-odkryli-ze-matematyka-jest-lasem-na-czym-polegal.html">Gazeta Wyborcza</a>

            </cite>
          </footer>
        </blockquote>

        <hr>

      </div>

      <!-- Sidebar Widgets Column -->
      <div class="col-md-4">

        <!-- Inne Widget -->
        <div class="card my-4">
          <h5 class="card-header"><a href="index.html">Strona Główna</a></h5>
          <div class="card-body">
            <div class="row">
              <div class="col-lg-6">
                <ul class="list-unstyled mb-0">
                  <li>
                    <a href="banach.html">Stefan Banach</a>
                  </li>
                  <li>
                    <a href="steinhaus.html">Hugo Steinhaus</a>
                  </li>
                  <li>
                    <a href="mazur.html">Stanisław Mazur</a>
                  </li>
                </ul>
              </div>
              <div class="col-lg-6">
                <ul class="list-unstyled mb-0">
                  <li>
                    <a href="orlicz.html">Władysław Orlicz</a>
                  </li>
                  <li>
                    <a href="schauder.html">Juliusz Schauder</a>
                  </li>
                  <li>
                    <a href="saks.html">Stanisław Saks</a>
                  </li>
                </ul>
              </div>
            </div>
          </div>
        </div>

        <!-- Na stronie -->
        <div class="card my-4">
          <h5 class="card-header">Na stronie</h5>
          <div class="card-body">
            <ul class="nav navbar-nav navbar-right" id="ul_nawigacja">
              <li><a href="#mlo">Młodość i Pochodzenie</a></li>
              <li><a href="#akademia">Życie Akademickie</a></li>
              <li><a href="#literatura">Dzieła Literackie</a></li>
              <li><a href="#apo">Późne Lata i Śmierć</a></li>
              <li><a href="#osiagniecia">Osiągnięcia</a></li>
              <li><a href="#kupa">Ku pamięci</a></li>
              <li><a href="#ciekawostki">Ciekawostki</a></li>

            </ul>
          </div>
        </div>

      </div>

    </div>
    <!-- /.row -->

  </div>
  <!-- /.container -->

  <!-- Footer -->
  <footer class="py-5 bg-dark">
    <div class="container">
      <p class="m-0 text-center text-white">1A CG Sandomierz &copy; 2019</p>
    </div>
    <!-- /.container -->
  </footer>

  <!-- Bootstrap core JavaScript -->
  <script src="vendor/jquery/jquery.min.js"></script>
  <script src="vendor/bootstrap/js/bootstrap.bundle.min.js"></script>

</body>
